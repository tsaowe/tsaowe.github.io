<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>1.孙子.始计</title>
  </head>
  <body>
    <div>
      <p>孙子曰：兵者，国之大事，死生之地，存亡之道，不可不察也。</p>
      <br />
      <p>
        故经之以五事，校之以计，而索其情：<br />
        一日道，二曰天，三曰地，四曰将，五日法。<br />
        道者，令民 与上同意也，故可以与之死，可以与之生，而不畏危。<br />
        天者，阴阳、寒暑、时制也。<br />
        地者，远近、险易、广狭、死生也。<br />
        将者，智、信、仁、勇、严也。<br />
        法者，曲制、官道、主用也。<br />
        凡此五者，将莫不闻，知之者胜，不知者不胜。<br />
      </p>
      <blockquote>
        道: 上下同意 <br />
        天: 阴阳、寒暑、时制 <br />
        地: 远近、险易、广狭、死生 <br />
        将: 智、信、仁、勇、严 <br />
        法: 曲制、官道、主用 <br />
      </blockquote>
      <br />
      <p>
        将听吾计，用之必胜，留之；<br />
        将不听吾计，用之必败，去之。<br />
      </p>
      <br />
      <p>
        计利以听，乃为之势，以佐其外。<br />
        势者，因利而制权也。<br />
      </p>
      <br />
      <p>
        兵者，诡道也。<br />
        故能而示之不能 <br />
        用而示之不用 <br />
        近而示之远 <br />
        远而示之近 <br />
        利而诱之 <br />
        乱而取之 <br />
        实而备之 <br />
        强而避之 <br />
        怒而挠之 <br />
        卑而骄之 <br />
        佚而劳之 <br />
        亲而离之 <br />
        攻其无备，出其不意。<br />
        此兵家之胜，不可先传也。<br />
      </p>
      <br />
      <p>
        夫未战而庙算胜者，得算多也；<br />
        未战而庙算不胜者，得算少也。<br />
        多算胜，少算不胜，而况于无算乎？<br />
        吾以此观之，胜负见矣。<br />
      </p>
      <br />
    </div>
  </body>
</html>
