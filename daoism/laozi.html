<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <title>道德经</title>
  </head>
  <body>
    <div>
      <p>1.</p>
      <p>道可道，非常道。</p>
      <p>名可名，非常名。</p>
      <p>无名天地之始。有名万物之母。</p>
      <p>故常无欲以观其妙。常有欲以观其徼。</p>
      <p>此两者同出, 异名而同谓。</p>
      <p>玄之又玄，众妙之门。</p>
      <br />
      <p>2.</p>
      <p>天下皆知美之为美，斯恶矣；</p>
      <p>皆知善之为善，斯不善已。</p>
      <p>故有无相生，难易相成，长短相形，高下相倾，音声相和，前后相随。</p>
      <p>是以圣人处无为之事，行不言之教。</p>
      <p>万物作焉而不辞。</p>
      <p>生而不有，为而不恃，功成而弗居。</p>
      <p>夫唯弗居，是以不去。</p>
      <br />
      <p>3.</p>
      <p>不尚贤， 使民不争。</p>
      <p>不贵难得之货，使民不为盗。</p>
      <p>不见可欲，使民心不乱。</p>
      <p>是以圣人之治，虚其心，实其腹，弱其志，强其骨；</p>
      <p>常使民无知、无欲，使夫智者不敢为也。</p>
      <p>为无为，则无不治。</p>
      <br />
      <p>4.</p>
      <p>道冲而用之，或不盈。</p>
      <p>渊兮似万物之宗。</p>
      <p>解其纷，和其光，同其尘，湛兮似或存。</p>
      <p>吾不知谁之子，象帝之先。</p>
      <br />
      <p>5.</p>
      <p>天地不仁，以万物为刍狗。</p>
      <p>圣人不仁，以百姓为刍狗。</p>
      <p>天地之间，其犹橐迭乎？</p>
      <p>虚而不屈，动而愈出。</p>
      <p>多言数穷，不如守中。</p>
      <blockquote>
        刍狗: 祭祀用的纸做成的狗, 泛指对某种事物时而看中时而不看中的一种万物皆平等的态度。
      </blockquote>
      <br />
      <p>6.</p>
      <p>谷神不死是谓玄牝。</p>
      <p>玄牝之门是谓天地根。</p>
      <p>绵绵若存，用之不勤。</p>
      <br />
      <p>7.</p>
      <p>天长地久。</p>
      <p>天地所以能长且久者，以其不自生，故能长生。</p>
      <p>是以圣人後其身而身先，外其身而身存。</p>
      <p>非以其无私邪！故能成其私。</p>
      <br />
      <p>8.</p>
      <p>上善若水。</p>
      <p>水善利万物而不争，处众人之所恶，故几於道。</p>
      <p>居善地，心善渊，与善仁，言善信，正善治，事善能，动善时。</p>
      <p>夫唯不争，故无尤。</p>
      <br />
      <p>9.</p>
      <p>持而盈之不如其己；</p>
      <p>揣而锐之不可长保；</p>
      <p>金玉满堂莫之能守；</p>
      <p>富贵而骄，自遗其咎。</p>
      <p>功遂身退，天之道。</p>
      <br />
      <p>10.</p>
      <p>载营魄抱一，能无离乎？</p>
      <p>专气致柔，能如婴儿乎？</p>
      <p>涤除玄览，能无疵乎？</p>
      <p><b>爱国治民，能无为乎？</b></p>
      <p>天门开阖，能为雌乎？</p>
      <p><b>明白四达，能无知乎。</b></p>
      <br />
      <p>11.</p>
      <p>三十幅共一毂，当其无，有车之用。</p>
      <p>埏埴以为器，当其无，有器之用。</p>
      <p>凿户牖以为室，当其无，有室之用。</p>
      <p>故有之以为利，无之以为用。</p>
      <blockquote>
        "利"是"用"的前提, "用"是"利"的目的 <br />
        要充分发挥和扩展"利", 要恰如其分使用"用"
      </blockquote>
      <br />
      <p>12.</p>
      <p>五色令人目盲，</p>
      <p>五音令人耳聋，</p>
      <p>五味令人口爽，</p>
      <p>驰骋畋猎令人心发狂，</p>
      <p>难得之货令人行妨。</p>
      <p>是以圣人，为腹不为目，故去彼取此。</p>
      <blockquote>
        美者不祥之器, 恶者祥之源. <br />
        万事万物均有对立的一面, 物极必反, 否极泰来
      </blockquote>
      <br />
      <p>13.</p>
      <p>宠辱若惊，贵大患若身。</p>
      <p>何谓宠辱若惊？</p>
      <p>宠为上，辱为下，得之若惊，失之若惊，是谓宠辱若惊。</p>
      <p>何谓贵大患若身？</p>
      <p>吾所以有大患者，为吾有身，及吾无身，吾有何患。</p>
      <p>故贵以身为天下，若可寄天下。</p>
      <p>爱以身为天下，若可托天下。</p>
      <br />
      <p>14.</p>
      <p>视之不见名曰夷。</p>
      <p>听之不闻名曰希。</p>
      <p>抟之不得名曰微。</p>
      <p>此三者不可致诘，故混而为一。</p>
      <p>其上不徼，其下不昧，绳绳不可名，复归於无物。</p>
      <p>是谓无状之状，无物之象，是谓惚恍。</p>
      <p>迎之不见其首，随之不见其後。</p>
      <p>执古之道以御今之有。</p>
      <p>能知古始，是谓道纪。</p>
      <br />
      <p>15.</p>
      <p>古之善为士者，微妙玄通，深不可识。</p>
      <p>夫唯不可识，故强为之容。</p>
      <p>豫兮若冬涉川；</p>
      <p>犹兮若畏四邻；</p>
      <p>俨兮其若容；</p>
      <p>涣兮若冰之将释；</p>
      <p>敦兮其若朴；</p>
      <p>旷兮其若谷；</p>
      <p>混兮其若浊；</p>
      <p>澹兮其若海；</p>
      <p>飉兮若无止。</p>
      <p>孰能浊以静之徐清。孰能安以动之徐生。</p>
      <p>保此道者不欲盈。</p>
      <p>夫唯不盈故能蔽而新成。</p>
      <br />
      <p>16.</p>
      <p>致虚极守静笃。</p>
      <p>万物并作，吾以观复。</p>
      <p>夫物芸芸各复归其根。</p>
      <p>归根曰静，是谓复命；</p>
      <p>复命曰常，知常曰明。</p>
      <p>不知常，妄作凶。</p>
      <p>知常容，容乃公，公乃全，全乃天，天乃道，道乃久，没身不殆。</p>
      <blockquote>
        根: 规律, 本源 <br />
        归纳后再进行演绎, 以求得更深的理解 <br />
      </blockquote>
      <br />
      <p>17.</p>
      <p>太上，下知有之。</p>
      <p>其次，亲而誉之。</p>
      <p>其次，畏之。</p>
      <p>其次，侮之。</p>
      <p>信不足焉，有不信焉。</p>
      <p>悠兮其贵言，功成事遂，百姓皆谓∶我自然。</p>
      <blockquote>
        桃李不言, 下自成蹊
      </blockquote>
      <br />
      <p>18.</p>
      <p>大道废有仁义；</p>
      <p>慧智出有大伪；</p>
      <p>六亲不和有孝慈；</p>
      <p>国家昏乱有忠臣。</p>
      <br />
      <p>19.</p>
      <p>绝圣弃智，民利百倍；</p>
      <p>绝仁弃义，民复孝慈；</p>
      <p>绝巧弃利，盗贼无有；</p>
      <p>此三者，以为文不足。</p>
      <p>故令有所属，见素抱朴少私寡欲。</p>
      <br />
      <p>20.</p>
      <p>绝学无忧，唯之与阿，相去几何？</p>
      <p>善之与恶，相去若何？</p>
      <p>人之所畏，不可不畏。</p>
      <p>荒兮其未央哉！</p>
      <p>众人熙熙如享太牢、如春登台。</p>
      <p>我独泊兮其未兆，如婴儿之未孩；</p>
      <p>儡儡兮若无所归。</p>
      <p>众人皆有馀，而我独若遗。</p>
      <p>我愚人之心也哉！沌沌兮。</p>
      <p>俗人昭昭，我独昏昏；</p>
      <p>俗人察察，我独闷闷。</p>
      <p>众人皆有以，而我独顽且鄙。</p>
      <p>我独异於人，而贵食母。</p>
      <br />
      <p>21.</p>
      <p>孔德之容惟道是从。</p>
      <p>道之为物惟恍惟惚。</p>
      <p>惚兮恍兮其中有象。</p>
      <p>恍兮惚兮其中有物。</p>
      <p>窈兮冥兮其中有精。</p>
      <p>其精甚真。其中有信。</p>
      <p>自古及今，其名不去以阅众甫。</p>
      <p>吾何以知众甫之状哉！以此。</p>
      <br />
      <p>22.</p>
      <p>曲则全，枉则直，洼则盈，敝则新，少则得，多则惑。</p>
      <p>是以圣人抱一为天下式。</p>
      <p>不自见故明；</p>
      <p>不自是故彰；</p>
      <p>不自伐故有功；</p>
      <p>不自矜故长；</p>
      <p>夫唯不争，故天下莫能与之争。</p>
      <p>古之所谓∶「曲则全者」岂虚言哉！诚全而归之。</p>
      <blockquote>
        委曲求全: 委-放弃, 曲-弯曲, 指放弃自己的主张, 以达到和谐 <br />
        抱一: 一-道, 抱-依附,追求, 依附于道 <br />
        不自见故明: 置身事外, 不自我陶醉, 所以能看得更清楚, 正所谓: 旁观者清, 当局者迷 <br />
        不自见: 需要旁观自己的言行 <br />
        不自是故彰: 不自我陶醉在自己的言行是对的, 自己的做法是道的指导, 任何行为都是道的造化 <br />
        不自伐故有功: 同上, 功 - 善有果而已 <br />
        不自矜故长: 无才能长久, 以其不自生, 故能长生 <br />
        夫唯不争: 争 - 需要有两方, 如果一方消失, 那就与世无争了 <br />
      </blockquote>
      <br />
      <p>23.</p>
      <p>希言自然。</p>
      <p>故飘风不终朝，骤雨不终日。</p>
      <p>孰为此者？天地。</p>
      <p>天地尚不能久，而况於人乎？</p>
      <p>故从事於道者，同於道。德者同於德。失者同於失。</p>
      <p>同於道者道亦乐得之；同於德者德亦乐得之；同於失者失於乐得之</p>
      <p>信不足焉有不信焉。</p>
      <br />
      <p>24.</p>
      <p>企者不立；跨者不行。</p>
      <p>自见者不明；自是者不彰。</p>
      <p>自伐者无功；自矜者不长。</p>
      <p>其在道也曰∶馀食赘形。物或恶之，故有道者不处。</p>
      <blockquote>
        明: 内外皆知 <br />
      </blockquote>
      <br />
      <p>25.</p>
      <p>有物混成先天地生。</p>
      <p>寂兮寥兮独立不改，周行而不殆，可以为天下母。</p>
      <p>吾不知其名，强字之曰道。</p>
      <p>强为之名曰大。</p>
      <p>大曰逝，逝曰远，远曰反。</p>
      <p>故道大、天大、地大、人亦大。</p>
      <p>域中有大，而人居其一焉。</p>
      <p>人法地，地法天，天法道，道法自然。</p>
      <br />
      <p>26.</p>
      <p>重为轻根，静为躁君。</p>
      <p>是以君子终日行，不离辎重。</p>
      <p>虽有荣观，燕处超然。奈何万乘之主而以身轻天下。</p>
      <p>轻则失根，躁则失君。</p>
      <blockquote>

      </blockquote>
      <br />
      <p>27.</p>
      <p>善行无辙迹。善言无瑕谪。善数不用筹策。善闭无关楗而不可开。善结无绳约而不可解。</p>
      <p>是以圣人常善救人，故无弃人。</p>
      <p>常善救物，故无弃物。</p>
      <p>是谓袭明。</p>
      <p><b>故善人者不善人之师。不善人者善人之资。</b></p>
      <p><b>不贵其师、不爱其资，虽智大迷，是谓要妙。</b></p>
      <br />
      <p>28.</p>
      <p>知其雄，守其雌，为天下溪。为天下溪，常德不离，复归於婴儿。</p>
      <p>知其白，守其黑，为天下式。为天下式，常德不忒，复归於无极。</p>
      <p>知其荣，守其辱，为天下谷。为天下谷，常德乃足，复归於朴。</p>
      <p class="red">朴散则为器，圣人用之则为官长。</p>
      <p>故大制不割。</p>
      <blockquote>
        大制不割: 大成者,一体也, 所纳者无所不包, 婴儿之柔, 无极之德, 朴之真, 皆为一体, 无所割裂 <br />
      </blockquote>
      <br />
      <p>29.</p>
      <p>将欲取天下而为之，吾见其不得已。</p>
      <p>天下神器，不可为也，为者败之，执者失之。</p>
      <p>夫物或行或随、或觑或吹、或强或羸、或挫或隳。</p>
      <p>是以圣人去甚、去奢、去泰。</p>
      <br />
      <p>30.</p>
      <p>以道佐人主者，不以兵强天下。其事好还。</p>
      <p>师之所处荆棘生焉。军之後必有凶年。</p>
      <p>善有果而已，不敢以取强。</p>
      <p>果而勿矜。果而勿伐。果而勿骄。果而不得已。果而勿强。</p>
      <p>物壮则老，是谓不道，不道早已。</p>
      <br />
      <p>31.</p>
      <p>夫佳兵者不祥之器，物或恶之，故有道者不处。</p>
      <p>君子居则贵左，用兵则贵右。</p>
      <p>兵者不祥之器，非君子之器，不得已而用之，恬淡为上。</p>
      <p>胜而不美，而美之者，是乐杀人。</p>
      <p>夫乐杀人者，则不可得志於天下矣。</p>
      <p>吉事尚左，凶事尚右。</p>
      <p>偏将军居左，上将军居右。</p>
      <p>言以丧礼处之。</p>
      <p>杀人之众，以悲哀泣之，战胜以丧礼处之。</p>
      <br />
      <p>32.</p>
      <p>道常无名。朴虽小天下莫能臣也。</p>
      <p>侯王若能守之，万物将自宾。</p>
      <p>天地相合以降甘露，民莫之令而自均。</p>
      <p>始制有名，名亦既有，夫亦将知止，知止可以不殆。</p>
      <p>譬道之在天下，犹川谷之於江海。</p>
      <br />
      <p>33.</p>
      <p>知人者智，自知者明。</p>
      <p>胜人者有力，自胜者强。</p>
      <p>知足者富。强行者有志。不失其所者久。</p>
      <p>死而不亡者，寿。</p>
      <blockquote>
        自见者不明
      </blockquote>
      <br />
      <p>34.</p>
      <p>大道泛兮，其可左右。</p>
      <p>万物恃之以生而不辞，功成而不有。</p>
      <p>衣养万物而不为主，常无欲，可名於小。</p>
      <p>万物归焉，而不为主，可名为大。</p>
      <p>以其终不自为大，故能成其大。</p>
      <br />
      <p>35.</p>
      <p>执大象天下往。往而不害安平太。</p>
      <p>乐与饵，过客止。</p>
      <p>道之出口淡乎其无味。视之不足见。听之不足闻。用之不足既。</p>
      <blockquote>
        谁依照大象(道)的原则来执政,天下的人就会归向他,大道不会对人有害, 人们都安居于此 <br />
        美妙的音乐和美味的食物,过客就会停留(隐喻欲望被满足了就会停止对道的追求,所以有 - 五音令人耳聋,五音令人耳聋 ) <br />
        (转折)道无色无味,看不见,摸不着 (再转折) 但是,它的效果却是无穷无尽的
      </blockquote>
      <br />
      <p>36.</p>
      <p>将欲歙之，必固张之。</p>
      <p>将欲弱之，必固强之。</p>
      <p>将欲废之，必固兴之。</p>
      <p>将欲取之，必固与之。</p>
      <p>是谓微明。</p>
      <p>柔弱胜刚强。鱼不可脱於渊，国之利器不可以示人。</p>
      <blockquote>
        "利器不可以示人" 无论国之利器还是人质利器均不能示人, 小隐隐于野, 大隐隐于市, 有"利器"才叫 "隐" <br />
        所以, 有"利器"的人, 一定要"隐", 不能"示人" <br />
        要时时刻刻将 "心(内部)" 和 "身(外部)" 保持一定的距离, 以免被人看穿, 从而失去"利器"的作用 <br />
      </blockquote>
      <br />
      <p>37.</p>
      <p>道常无为，而无不为。</p>
      <p>侯王若能守之，万物将自化。</p>
      <p>化而欲作，吾将镇之以无名之朴。</p>
      <p>无名之朴，夫亦将无欲。</p>
      <p>不欲以静，天下将自定。</p>
      <br />
      <p>38.</p>
      <p>上德不德是以有德。下德不失德是以无德。</p>
      <p>上德无为而无以为。下德无为而有以为。</p>
      <p>上仁为之而无以为。上义为之而有以为。</p>
      <p>上礼为之而莫之以应，则攘臂而扔之。</p>
      <p>故失道而後德。失德而後仁。失仁而後义。失义而後礼。</p>
      <p>夫礼者忠信之薄而乱之首。</p>
      <p>前识者，道之华而愚之始。</p>
      <p>是以大丈夫，处其厚不居其薄。</p>
      <p>处其实，不居其华。</p>
      <p>故去彼取此。</p>
      <br />
      <p>39.</p>
      <p>昔之得一者。</p>
      <p>天得一以清。地得一以宁。</p>
      <p>神得一以灵。谷得一以盈。</p>
      <p>万物得一以生。侯王得一以为天下贞。</p>
      <p>其致之。</p>
      <p>天无以清将恐裂。地无以宁将恐废。</p>
      <p>神无以灵将恐歇。谷无以盈将恐竭。</p>
      <p>万物无以生将恐灭。侯王无以贞将恐蹶。</p>
      <p>故贵以贱为本，高以下为基。</p>
      <p>是以侯王自称孤、寡、不谷。</p>
      <p>此非以贱为本邪？</p>
      <p>非乎。至誉无誉。</p>
      <p>不欲琭琭如玉，珞珞如石。</p>
      <blockquote>
        琭: 绿玉, 喻浮华的外表 <br />
        珞珞如石: 要具备像石头一样的意志, 像石头一样的坚强, 像石头一样的不动摇 <br />
      </blockquote>
      <br />
      <p>40.</p>
      <p>反者道之动。弱者道之用。天下万物生於有，有生於无。</p>
      <br />
      <p>41.</p>
      <p>上士闻道勤而行之。中士闻道若存若亡。下士闻道大笑之。</p>
      <p>不笑不足以为道。</p>
      <p>故建言有之。</p>
      <p>明道若昧。进道若退。夷道若纇。</p>
      <p>上德若谷。大白若辱。</p>
      <p>广德若不足。建德若偷。</p>
      <p>质真若渝。大方无隅。大器晚成。大音希声。大象无形。</p>
      <p>道隐无名。夫唯道善贷且成。</p>
      <br />
      <p>42.</p>
      <p>道生一。一生二。二生三。三生万物。</p>
      <p>万物负阴而抱阳，冲气以为和。</p>
      <p>人之所恶，唯孤、寡不谷，而王公以为称，故物或损之而益，或益之而损。</p>
      <p>人之所教，我亦教之，强梁者，不得其死。吾将以为教父。</p>
      <br />
      <p>43.</p>
      <p>天下之至柔，驰骋天下之至坚。</p>
      <p>无有入无间，吾是以知无为之有益。</p>
      <p>不言之教，无为之益天下希及之。</p>
      <br />
      <p>44.</p>
      <p>名与身孰亲。身与货孰多。得与亡孰病。</p>
      <p>是故甚爱必大费。多藏必厚亡。</p>
      <p>知足不辱。知止不殆。可以长久。</p>
      <br />
      <p>45.</p>
      <p>大成若缺，其用不弊。</p>
      <p>大盈若冲，其用不穷。</p>
      <p>大直若屈。大巧若拙。大辩若讷。</p>
      <p>静胜躁，寒胜热。</p>
      <p>清静为天下正。</p>
      <br />
      <p>46.</p>
      <p>天下有道，却走马以粪。</p>
      <p>天下无道，戎马生於郊。</p>
      <p>祸莫大於不知足。咎莫大於欲得。</p>
      <p>故知足之足常足矣。</p>
      <br />
      <p>47.</p>
      <p>不出户知天下。不窥牖见天道。</p>
      <p>其出弥远，其知弥少。</p>
      <p>是以圣人不行而知。不见而明。不为而成。</p>
      <br />
      <p>48.</p>
      <p>为学日益。为道日损。损之又损，以至於无为。</p>
      <p>无为而不为。</p>
      <p>取天下常以无事，及其有事，不足以取天下。</p>
      <br />
      <p>49.</p>
      <p>圣人无常心。以百姓心为心。</p>
      <p>善者吾善之。不善者吾亦善之，德善。</p>
      <p>信者吾信之。不信者吾亦信之，德信。</p>
      <p>圣人在天下，歙歙焉，为天下浑其心。</p>
      <p>百姓皆注其耳目，圣人皆孩之。</p>
      <br />
      <p>50.</p>
      <p>出生入死。</p>
      <p>生之徒，十有三。</p>
      <p>死之徒，十有三。</p>
      <p>人之生，动之於死地，亦十有三。夫何故？</p>
      <p>以其生生之厚。</p>
      <p>盖闻善摄生者，陆行不遇凶虎，入军不被甲兵。</p>
      <p>凶无所投其角。虎无所用其爪。兵无所容其刃。</p>
      <p>夫何故？以其无死地。</p>
      <br />
      <p>51.</p>
      <p>道生之，德畜之，物形之，势成之。</p>
      <p>是以万物莫不尊道，而贵德。</p>
      <p>道之尊，德之贵，夫莫之命而常自然。</p>
      <p>故道生之，德畜之。长之育之。亭之毒之。养之覆之。</p>
      <p>生而不有，为而不恃，长而不宰。是谓玄德。</p>
      <br />
      <p>52.</p>
      <p>天下有始，以为天下母。</p>
      <p>既得其母，以知其子。</p>
      <p>既知其子，复守其母，没身不殆。</p>
      <p>塞其兑，闭其门，终身不勤。</p>
      <p>开其兑，济其事，终身不救。</p>
      <p>见其小曰明，守柔曰强。</p>
      <p>用其光，复归其明，无遗身殃。是为习常。</p>
      <br />
      <p>53.</p>
      <p>使我介然有知，行於大道，唯施是畏。</p>
      <p>大道甚夷，而人好径。</p>
      <p>朝甚除，田甚芜，仓甚虚。</p>
      <p>服文彩，带利剑，厌饮食，财货有馀。</p>
      <p>是谓盗夸。非道也哉。</p>
      <br />
      <p>54.</p>
      <p>善建者不拔。善抱者不脱。子孙以祭祀不辍。</p>
      <p>修之於身其德乃真。</p>
      <p>修之於家其德乃馀。</p>
      <p>修之於乡其德乃长。</p>
      <p>修之於邦其德乃丰。</p>
      <p>修之於天下其德乃普。</p>
      <p>故以身观身，以家观家，以乡观乡，以邦观邦，以天下观天下。</p>
      <p>吾何以知天下然哉？</p>
      <p>以此。</p>
      <br />
      <p>55.</p>
      <p>含德之厚比於赤子。</p>
      <p>毒虫不螫，猛兽不据，攫鸟不抟。</p>
      <p>骨弱筋柔而握固。</p>
      <p>未知牝牡之合而全作，精之至也。</p>
      <p>终日号而不嗄，和之至也。</p>
      <p>知和曰常。知常曰明。益生曰祥。</p>
      <p>心使气曰强。</p>
      <p>物壮则老。谓之不道，不道早已。</p>
      <br />
      <p>56.</p>
      <p>知者不言。言者不知。</p>
      <p>挫其锐，解其纷，和其光，同其尘，是谓玄同。</p>
      <p>
        故不可得而亲。不可得而疏。不可得而利。不可得而害。不可得而贵。不可得而贱。
      </p>
      <p>故为天下贵。</p>
      <br />
      <p>57.</p>
      <p>以正治国，以奇用兵，以无事取天下。</p>
      <p>吾何以知其然哉？以此。</p>
      <p>天下多忌讳而民弥贫。民多利器国家滋昏。</p>
      <p>人多伎巧奇物泫起。法令滋彰盗贼多有。</p>
      <br />
      <p>
        故圣人云我无为而民自化。我好静而民自正。我无事而民自富。我无欲而民自朴。
      </p>
      <br />
      <p>58.</p>
      <p>其政闷闷，其民淳淳。</p>
      <p>其政察察，其民缺缺。</p>
      <p>祸尚福之所倚。福尚祸之所伏。</p>
      <p>孰知其极，其无正。</p>
      <p>正复为奇，善复为妖。</p>
      <p>人之迷其日固久。</p>
      <p>是以圣人方而不割。廉而不刿。直而不肆。光而不耀。</p>
      <br />
      <p>59.</p>
      <p>治人事天莫若啬。</p>
      <p>
        夫唯啬是谓早服。早服谓之重积德。重积德则无不克。无不克则莫知其极。莫知其极可以有国。有国之母可以长久。是谓深根固柢，长生久视之道。
      </p>
      <br />
      <p>60.</p>
      <p>治大国若烹小鲜。</p>
      <p>以道莅天下，其迨ㄞ哄非其鬼不神，其神不伤人。</p>
      <p>非其神不伤人，圣人亦不伤人。</p>
      <p>夫两不相伤，故德交归焉。</p>
      <br />
      <p>61.</p>
      <p>大国者下流，天下之交。天下之牝。</p>
      <p>牝常以静胜牡。以静为下。</p>
      <p>故大国以下小国，则取小国。</p>
      <p>小国以下大国，则取大国。</p>
      <p>故或下以取，或下而取。</p>
      <p>大国不过欲兼畜人。小国不过欲入事人。</p>
      <p>夫两者各得所欲，大者宜为下。</p>
      <br />
      <p>62.</p>
      <p>道者万物之奥。善人之宝，不善人之所保。</p>
      <p>美言可以市尊。美行可以加人。</p>
      <p>人之不善，何弃之有。</p>
      <p>故立天子、置三公，虽有拱璧以先驷马，不如坐进此道。</p>
      <p>古之所以贵此道者何。不曰∶求以得，有罪以免邪？故为天下贵。</p>
      <br />
      <p>63.</p>
      <p>为无为，事无事，味无味。</p>
      <p>大小多少，报怨以德。</p>
      <p>图难於其易，为大於其细。</p>
      <p>天下难事必作於易。天下大事必作於细。</p>
      <p>是以圣人终不为大，故能成其大。</p>
      <p>夫轻诺必寡信。多易必多难。</p>
      <p>是以圣人犹难之，故终无难矣。</p>
      <br />
      <p>64.</p>
      <p>其安易持，其未兆易谋。</p>
      <p>其脆易泮，其微易散。</p>
      <p>为之於未有，治之於未乱。</p>
      <p>合抱之木生於毫末。九层之台起於累土。千里之行始於足下。</p>
      <p>为者败之，执者失之。</p>
      <p>是以圣人无为故无败，无执故无失。</p>
      <p>民之从事常於几成而败之。慎终如始则无败事。</p>
      <p>
        是以圣人欲不欲，不贵难得之货。学不学，复众人之所过，以辅万物之自然而不敢为。
      </p>
      <br />
      <p>65.</p>
      <p>古之善为道者，非以明民，将以愚之。</p>
      <p>民之难治，以其智多。</p>
      <p>故以智治国，国之贼。</p>
      <p>不以智治国，国之福。</p>
      <p>知此两者，亦稽式。常知稽式，是谓玄德。</p>
      <p>玄德深矣、远矣！与物反矣。然後乃至大顺。</p>
      <br />
      <p>66.</p>
      <p>江海之所以能为百谷王者，以其善下之，故能为百谷王。</p>
      <p>是以圣人欲上民，必以言下之。</p>
      <p>欲先民，必以身後之。</p>
      <p>是以圣人处上而民不重，处前而民不害。</p>
      <p>是以天下乐推而不厌。以其不争，故天下莫能与之争。</p>
      <br />
      <p>67.</p>
      <p>天下皆谓我道大似不肖。夫唯大故似不肖。若肖，久矣！其细也夫。</p>
      <p>我有三宝持而保之∶一曰慈， 二曰俭，三曰不敢为天下先。</p>
      <p>慈故能勇，俭故能广，不敢为天下先故能成器长。</p>
      <p>今舍慈且勇，舍俭且广，舍後且先，死矣！</p>
      <p>夫慈以战则胜，以守则固。天将救之以慈卫之。</p>
      <br />
      <p>68.</p>
      <p>善为士者不武。善战者不怒。善胜敌者不与。善用人者为之下。</p>
      <p>是谓不争之德。是谓用人之力。是谓配天之极。</p>
      <br />
      <p>69.</p>
      <p>用兵有言，吾不敢为主而为客。不敢进寸而退尺。</p>
      <p>是谓行无行。</p>
      <p>攘无臂。扔无敌。执无兵。祸莫大於轻敌。</p>
      <p>轻敌几丧吾宝。故抗兵相加哀者胜矣。</p>
      <br />
      <p>70.</p>
      <p>吾言甚易知、甚易行。</p>
      <p>天下莫能知、莫能行。</p>
      <p>言有宗、事有君。夫唯无知，是以我不知。</p>
      <p>知我者希，则我者贵。</p>
      <p>是以圣被褐怀玉。</p>
      <br />
      <p>71.</p>
      <p>知不知上，不知知病。</p>
      <p>夫唯病病，是以不病。</p>
      <p>圣人不病，以其病病。</p>
      <p>夫唯病病，是以不病。</p>
      <br />
      <p>72.</p>
      <p>民不畏威，则大威至。</p>
      <p>无狎其所居，无厌其所生。</p>
      <p>夫唯不厌，是以不厌。</p>
      <p>是以圣人自知不自见。自爱不自贵。故去彼取此。</p>
      <br />
      <p>73.</p>
      <p>勇於敢则杀。勇於不敢则活。</p>
      <p>此两者或利或害。天之所恶孰知其故。</p>
      <p>天之道不争而善胜。不言而善应。不召而自来。繟然而善谋。</p>
      <p>天网恢恢疏而不失。</p>
      <br />
      <p>74.</p>
      <p>民不畏死，奈何以死惧之。</p>
      <p>若使民常畏死，而为奇者，吾得执而杀之，孰敢。</p>
      <p>常有司杀者杀。夫代司杀者杀，是谓代大匠斫。</p>
      <p>夫代大匠斫者，希有不伤其手矣。</p>
      <br />
      <p>75.</p>
      <p>民之饥以其上食税之多，是以饥。</p>
      <p>民之难治以其上之有为，是以难治。</p>
      <p>民之轻死以其求生之厚，是以轻死。</p>
      <p>夫唯无以生为者，是贤於贵生。</p>
      <br />
      <p>76.</p>
      <p>人之生也柔弱，其死也坚强。</p>
      <p>草木之生也柔脆，其死也枯槁。</p>
      <p>故坚强者死之徒，柔弱者生之徒。</p>
      <p>是以兵强则灭，木强则折。</p>
      <p>强大处下，柔弱处上。</p>
      <br />
      <p>77.</p>
      <p>天之道其犹张弓与。</p>
      <p>高者抑之，下者举之。</p>
      <p>有馀者损之，不足者补之。</p>
      <p>天之道，损有馀而补不足。</p>
      <p>人之道，则不然，损不足以奉有馀。</p>
      <p>孰能有馀以奉天下，唯有道者。</p>
      <p>是以圣人为而不恃，功成而不处。其不欲见贤邪！</p>
      <br />
      <p>78.</p>
      <p>天下莫柔弱於水。</p>
      <p>而攻坚强者，莫之能胜。</p>
      <p>以其无以易之。</p>
      <p>弱之胜强。柔之胜刚。天下莫不知莫能行。</p>
      <p>是以圣人云，受国之垢是谓社稷主。受国不祥是为天下王。正言若反。</p>
      <br />
      <p>79.</p>
      <p>和大怨必有馀怨，安可以为善。</p>
      <p>是以圣人执左契，而不责於人。</p>
      <p>有德司契，无德司彻。</p>
      <p>天道无亲常与善人。</p>
      <br />
      <p>80.</p>
      <p>小国寡民。使有什伯之器而不用。使民重死而不远徙。虽有舟舆无所乘之。</p>
      <p>虽有甲兵无所陈之。使民复结绳而用之。</p>
      <p>甘其食、美其服、安其居、乐其俗。</p>
      <p>邻国相望，鸡犬之声相闻。民至老死不相往来。</p>
      <br />
      <p>81.</p>
      <p>信言不美。美言不信。善者不辩。辩者不善。</p>
      <p>知者不博。博者不知。圣人不积。</p>
      <p>既以为人己愈有。</p>
      <p>既以与人己愈多。</p>
      <p>天之道利而不害。</p>
      <p>圣人之道为而不争。</p>
    </div>
  </body>
</html>
