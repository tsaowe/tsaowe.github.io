<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <title>国风·邶风-泉水</title>
  </head>
  <body>
    <div>
      <p>毖彼泉水，亦流于淇。有怀于卫，靡日不思。娈彼诸姬，聊与之谋。</p>
      <blockquote>
        泉水汨汨流不息，还是回归入淇水。怀念卫国我故乡，没有一天不在想。同来姬姓好姐妹，且与她们来商量。
      </blockquote>
      <p>出宿于泲，饮饯于祢，女子有行，远父母兄弟。问我诸姑，遂及伯姊。</p>
      <blockquote>
        回想当初宿泲地，摆酒饯行在祢邑。女子出嫁到别国，远离父母和兄弟。临行问候我姑母，还有众位好姊妹。
      </blockquote>
      <p>出宿于干，饮饯于言。载脂载舝，还车言迈。遄臻于卫，不瑕有害？</p>
      <blockquote>
        如能回乡宿在干，饯行之地就在言。车轴上油插紧键，直奔故乡跑得欢。疾驰速奔回到卫，不会招来甚后患？
      </blockquote>
      <p>我思肥泉，兹之永叹。思须与漕，我心悠悠。驾言出游，以写我忧。</p>
      <blockquote>
        我是思绪在肥泉，声声叹息用不休。再想须城与漕邑，我的忧伤无尽头。驾着马车去出游，借此排解我忧愁。
      </blockquote>
    </div>
  </body>
</html>
