<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>大雅·生民之什-板</title>
  </head>
  <body>
    <div>
      <p>
        上帝板板，下民卒瘅。出话不然，为犹不远。靡圣管管。不实于亶。犹之未远，是用大谏。
      </p>
      <blockquote>
        周厉王昏乱背离常道，下民受苦多病辛劳。说出话儿太不像样，作出决策没有依靠。无视圣贤刚愎自用，不讲诚信是非混淆。执政行事太没远见，所以要用诗来劝告。
      </blockquote>
      <p>
        天之方难，无然宪宪。天之方蹶，无然泄泄。辞之辑矣，民之洽矣。辞之怿矣，民之莫矣。
      </p>
      <blockquote>
        天下正值多灾多难，不要这样作乐寻欢。天下恰逢祸患骚乱，不要如此一派胡言。政令如果协调和缓，百姓便能融洽自安。政令一旦坠败涣散，人民自然遭受苦难。
      </blockquote>
      <p>
        我虽异事，及尔同僚。我即尔谋，听我嚣嚣。我言维服，勿以为笑。先民有言，询于刍荛。
      </p>
      <blockquote>
        我与你虽各司其职，但也与你同僚共事。我来和你一起商议，不听忠言还要嫌弃。我言切合治国实际，切莫当做笑话儿戏。古人有话不应忘记，请教樵夫大有裨益。
      </blockquote>
      <p>
        天之方虐，无然谑谑。老夫灌灌，小子蹻蹻。匪我言耄，尔用忧谑。多将熇熇，不可救药。
      </p>
      <blockquote>
        天下近来正闹灾荒，不要纵乐一味放荡。老人忠心诚意满腔，小子如此傲慢轻狂。不要说我老来乖张，被你当做昏愦荒唐。多行不义事难收场，不可救药病入膏肓。
      </blockquote>
      <p>
        天之方懠。无为夸毗。威仪卒迷，善人载尸。民之方殿屎，则莫我敢葵？丧乱蔑资，曾莫惠我师？
      </p>
      <blockquote>
        老天近来已经震怒，曲意顺从于事无补。君臣礼仪都很混乱，好人如尸没法一诉。人民正在呻吟受苦，我今怎敢别有他顾。国家动乱资财匮乏，怎能将我百姓安抚。
      </blockquote>
      <p>
        天之牖民，如埙如篪，如璋如圭，如取如携。携无曰益，牖民孔易。民之多辟，无自立辟。
      </p>
      <blockquote>
        天对万民诱导教化，像吹埙篪那样和洽。又如璋圭相配相称，时时携取把它佩挂。随时相携没有阻碍，因势利导不出偏差。民间今多邪僻之事，徒劳无益枉自立法。
      </blockquote>
      <p>
        价人维藩，大师维垣，大邦维屏，大宗维翰，怀德维宁，宗子维城。无俾城坏，无独斯畏。
      </p>
      <blockquote>
        好人就像篱笆簇拥，民众好比围墙高耸。大国犹如屏障挡风，同族宛似栋梁架空。有德便能安定从容，宗子就可自处城中。莫让城墙毁坏无用，莫要孤立忧心忡忡。
      </blockquote>
      <p>
        敬天之怒，无敢戏豫。敬天之渝，无敢驰驱。昊天曰明，及尔出王。昊天曰旦，及尔游衍。
      </p>
      <blockquote>
        敬畏天的发怒警告，怎么再敢荒嬉逍遥。看重天的变化示意，怎么再敢任性桀傲。上天意志明白可鉴，与你一起来往同道。上天惩戒无时不在，伴你一起出入游遨。
      </blockquote>
    </div>
  </body>
</html>
