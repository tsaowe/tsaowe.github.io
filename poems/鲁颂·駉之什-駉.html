<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>鲁颂·駉之什-駉</title>
  </head>
  <body>
    <div>
      <p>
        駉駉牡马，在坰之野。薄言駉者，有驈有皇，有骊有黄，以车彭彭。思无疆，思马斯臧。
      </p>
      <blockquote>
        群马高大又健壮，放牧广阔原野上。说起那些雄健马，毛带白色有驈皇，毛色相杂有骊黄，驾起车来奔前方。跑起路来远又长，马儿骏美多肥壮。
      </blockquote>
      <p>
        駉駉牡马，在坰之野。薄言駉者，有骓有駓，有骍有骐，以车伾伾。思无期，思马斯才。
      </p>
      <blockquote>
        群马高大又健壮，放牧广阔原野上。说起那些雄健马，黄白为骓灰白駓，青黑为骍赤黄骐，驾起战车上战场。雄壮力大难估量，马儿骏美力又强。
      </blockquote>
      <p>
        駉駉牡马，在坰之野。薄言駉者，有驒有骆，有骝有雒，以车绎绎。思无斁，思马斯作。
      </p>
      <blockquote>
        群马高大又健壮，放牧广阔原野上。说起那些雄健马，驒马青色骆马白，駵马火赤雒马黑，驾着车子跑如飞。精力无穷没限量，马儿腾跃膘肥壮。
      </blockquote>
      <p>
        駉駉牡马，在坰之野。薄言駉者，有骃有騢，有驔有鱼，以车祛祛。思无邪，思马斯徂。
      </p>
      <blockquote>
        群马高大又健壮，放牧广阔原野上。说起那些雄健马，红色为骃灰白騢，黄背为驔白眼鱼，驾着车儿气势昂。沿着大道不偏斜，马儿如飞跑远方。
      </blockquote>
    </div>
  </body>
</html>
