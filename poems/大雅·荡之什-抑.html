<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <title>大雅·荡之什-抑</title>
  </head>
  <body>
    <div>
      <p>
        抑抑威仪，维德之隅。人亦有言：靡哲不愚，庶人之愚，亦职维疾。哲人之愚，亦维斯戾。
      </p>
      <blockquote>
        仪表堂堂礼彬彬，为人品德很端正。古人有句老俗话：“智者有时也愚笨。”常人如果不聪明，那是本身有毛病。智者如果不聪明，那就反常令人惊。
      </blockquote>
      <p>
        无竞维人，四方其训之。有觉德行，四国顺之。訏谟定命，远犹辰告。敬慎威仪，维民之则。
      </p>
      <blockquote>
        有了贤人国强盛，四方诸侯来归诚。君子德行正又直，诸侯顺从庆升平。建国大计定方针，长远国策告群臣。举止行为要谨慎，人民以此为标准。
      </blockquote>
      <p>
        其在于今，兴迷乱于政。颠覆厥德，荒湛于酒。女虽湛乐从，弗念厥绍。罔敷求先王，克共明刑。
      </p>
      <blockquote>
        如今天下乱纷纷，国政混乱不堪论。你的德行已败坏，沉湎酒色醉醺醺。只知吃喝和玩乐，继承帝业不关心。先王治道不广求，怎能明法利众民。
      </blockquote>
      <p>
        肆皇天弗尚，如彼泉流，无沦胥以亡。夙兴夜寐，洒扫庭内，维民之章。修尔车马，弓矢戎兵，用戒戎作，用逷蛮方。
      </p>
      <blockquote>
        　　皇天不肯来保佑，好比泉水空自流，君臣相率一齐休。应该起早又睡晚，里外洒扫除尘垢，为民表率要带头。整治你的车和马，弓箭武器认真修，防备一旦战事起，征服国外众蛮酋。
      </blockquote>
      <p>
        质尔人民，谨尔侯度，用戒不虞。慎尔出话，敬尔威仪，无不柔嘉。白圭之玷，尚可磨也；斯言之玷，不可为也！
      </p>
      <blockquote>
        　　安定你的老百姓，谨守法度莫任性。以防祸事突然生。说话开口要谨慎，行为举止要端正，处处温和又可敬。白玉上面有污点，尚可琢磨除干净；开口说话出毛病，再要挽回也不成。
      </blockquote>
      <p>
        无易由言，无曰苟矣，莫扪朕舌，言不可逝矣。无言不雠，无德不报。惠于朋友，庶民小子。子孙绳绳，万民靡不承。
      </p>
      <blockquote>
        　　不要随口把话吐，莫道“说话可马虎，没人把我舌头捂”，一言既出难弥补。没有出言无反应，施德总能得福禄。朋友群臣要爱护，百姓子弟多安抚。子子孙孙要谨慎，人民没有不顺服。
      </blockquote>
      <p>
        视尔友君子，辑柔尔颜，不遐有愆。相在尔室，尚不愧于屋漏。无曰不显，莫予云觏。神之格思，不可度思，矧可射思！
      </p>
      <blockquote>
        　　看你招待贵族们，和颜悦色笑盈盈，小心过失莫发生。看你独自处室内，做事无愧于神明。休道“室内光线暗，没人能把我看清”。神明来去难预测，不知何时忽降临，怎可厌倦自遭惩。
      </blockquote>
      <p>
        辟尔为德，俾臧俾嘉。淑慎尔止，不愆于仪。不僭不贼，鲜不为则。投我以桃，报之以李。彼童而角，实虹小子。
      </p>
      <blockquote>
        　　修明德行养情操，使它高尚更美好。举止谨慎行为美，仪容端正有礼貌。不犯过错不害人，很少不被人仿效。人家送我一篮桃，我把李子来相报。胡说羊羔头生角，实是乱你周王朝。
      </blockquote>
      <p>
        荏染柔木，言缗之丝。温温恭人，维德之基。其维哲人，告之话言，顺德之行。其维愚人，覆谓我僭。民各有心。
      </p>
      <blockquote>
        　　又坚又韧好木料，制作琴瑟丝弦调。温和谨慎老好人，根基深厚品德高。如果你是明智人，古代名言来奉告，马上实行当作宝。如果你是糊涂虫，反说我错不讨好，人心各异难诱导。
      </blockquote>
      <p>
        於乎小子，未知臧否。匪手携之，言示之事。匪面命之，言提其耳。借曰未知，亦既抱子。民之靡盈，谁夙知而莫成？
      </p>
      <blockquote>
        　　可叹少爷太年青，不知好歹与重轻。非但搀你互谈心，也曾教你办事情。非但当面教导你，还拎你耳要你听。假使说你不懂事，也已抱子有儿婴。人们虽然有缺点，谁会早慧却晚成？
      </blockquote>
      <p>
        昊天孔昭，我生靡乐。视尔梦梦，我心惨惨。诲尔谆谆，听我藐藐。匪用为教，覆用为虐。借曰未知，亦聿既耄。
      </p>
      <blockquote>
        　　苍天在上最明白，我这一生没愉快。看你那种糊涂样，我心烦闷又悲哀。反覆耐心教导你，你既不听也不睬。不知教你为你好，反当笑话来编排。如果说你不懂事，怎会骂我是老迈。
      </blockquote>
      <p>
        於乎小子，告尔旧止。听用我谋，庶无大悔。天方艰难，曰丧厥国。取譬不远，昊天不忒。回遹其德，俾民大棘。
      </p>
      <blockquote>
        　　叹你少爷年幼王，听我告你旧典章，你若听用我主张，不致大错太荒唐。上天正把灾难降，只怕国家要灭亡。让我就近打比方，上天赏罚不冤枉。如果邪僻性不改，黎民百姓要遭殃。
      </blockquote>
    </div>
  </body>
</html>
