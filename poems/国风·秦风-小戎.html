<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <title>国风·秦风-小戎</title>
  </head>
  <body>
    <div>
      <p>
        小戎俴收，五楘梁辀。游环胁驱，阴靷鋈续。文茵畅毂，驾我骐馵。言念君子，温其如玉。在其板屋，乱我心曲。
      </p>
      <blockquote>
        战车轻小车厢浅，五根皮条缠车辕。游环胁驱马背拴，拉扯皮带穿铜环。坐垫纹美车毂长，驾着花马鞭儿扬。思念夫君人品好，温和就像玉一样。住在木板搭的房，让我心烦又忧伤。
      </blockquote>
      <p>
        四牡孔阜，六辔在手。骐駠是中，騧骊是骖。龙盾之合，鋈以觼軜。言念君子，温其在邑。方何为期？胡然我念之。
      </p>
      <blockquote>
        四匹雄马健又壮，驭手握着六条缰。青马红马在中间，黄马和黑马在两旁。龙纹盾牌并一起，铜环辔绳串成行。思念夫君人品好，他在家时多温暖。何时是他归来日，让我对他长思念。
      </blockquote>
      <p>
        俴驷孔群，厹矛鋈錞。蒙伐有苑，虎韔镂膺。交韔二弓，竹闭绲滕。言念君子，载寝载兴。厌厌良人，秩秩德音。
      </p>
      <blockquote>
        四马轻身步协调，三棱矛柄镶铜套。巨大盾牌花纹美，虎皮弓套镂金雕。两弓交错插袋中，弓檠夹弓绳缠绕。思念夫君人品好，若醒若睡心焦躁。安静柔和好夫君，彬彬有礼声誉高。
      </blockquote>
    </div>
  </body>
</html>
