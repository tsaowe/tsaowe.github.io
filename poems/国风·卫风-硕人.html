<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>国风·卫风-硕人</title>
  </head>
  <body>
    <div>
      <p>
        硕人其颀，衣锦褧衣。齐侯之子，卫侯之妻。东宫之妹，邢侯之姨，谭公维私。
      </p>
      <blockquote>
        好个修美的女郎，麻纱罩衫锦绣裳。她是齐侯的爱女，她是卫侯的新娘。她是太子的胞妹，她是邢侯的小姨，谭公又是她姊丈。
      </blockquote>
      <p>
        手如柔荑，肤如凝脂。领如蝤蛴，齿如瓠犀。螓首蛾眉，巧笑倩兮，美目盼兮。
      </p>
      <blockquote>
        手像春荑好柔嫩，肤如凝脂多白润。颈似蝤蛴真优美，齿若瓠子最齐整。额角丰满眉细长，嫣然一笑动人心，秋波一转摄人魂。
      </blockquote>
      <p>
        硕人敖敖，说于农郊。四牡有骄，朱幩镳镳。翟茀以朝。大夫夙退，无使君劳。
      </p>
      <blockquote>
        好个高挑的女郎，车歇郊野农田旁。看那四马多雄健，红绸系在马嚼上。华车徐驶往朝堂。诸位大夫早退朝，今朝莫太劳君王。
      </blockquote>
      <p>
        河水洋洋，北流活活。施罛濊濊，鳣鲔发发。葭菼揭揭，庶姜孽孽，庶士有朅。
      </p>
      <blockquote>
        黄河之水白茫茫，北流入海浩荡荡。下水鱼网哗哗动，戏水鱼儿刷刷响。两岸芦苇长又长。陪嫁姑娘身材高，随从男士貌堂堂！
      </blockquote>
    </div>
  </body>
</html>
