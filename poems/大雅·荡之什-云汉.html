<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <title>大雅·荡之什-云汉</title>
  </head>
  <body>
    <div>
      <p>
        倬彼云汉，昭回于天。王曰：於乎！何辜今之人？天降丧乱，饥馑荐臻。靡神不举，靡爱斯牲。圭璧既卒，宁莫我听？
      </p>
      <blockquote>
        看那银河多么高远，白光闪亮回旋在天。周王无奈仰天长叹，当今百姓有何罪愆！老天降下死丧祸乱，饥饿灾荒接二连三。没有神灵不曾祭奠，奉献牺牲毫不吝悭。礼神圭璧全都用完，神灵还是不听我言！
      </blockquote>
      <p>
        旱既大甚，蕴隆虫虫。不殄禋祀，自郊徂宫。上下奠瘗，靡神不宗。后稷不克，上帝不临。耗斁下土，宁丁我躬。
      </p>
      <blockquote>
        旱情已经非常严重，暑气郁盛大地熏蒸。接连不断举行祭祀，祭天处所远在郊宫。祀天祭地奠埋祭品，天地诸神无不敬奉。后稷恐怕难救周民，上天不理受难众生。天灾这般为害人间，大难恰恰落在我身。
      </blockquote>
      <p>
        旱既大甚，则不可推。兢兢业业，如霆如雷。周余黎民，靡有孑遗。昊天上帝，则不我遗。胡不相畏？先祖于摧。
      </p>
      <blockquote>
        旱情已经非常严重，想要推开没有可能。整天小心战战兢兢，正如头上落下雷霆。周地余下那些百姓，现在几乎一无所剩。渺渺苍天高高上天，竟然没有东西赐赠。怎不感到忧愁惶恐，人死失祭先祖受损。
      </blockquote>
      <p>
        旱既大甚，则不可沮。赫赫炎炎，云我无所。大命近止，靡瞻靡顾。群公先正，则不我助。父母先祖，胡宁忍予？
      </p>
      <blockquote>
        旱情已经非常严重，没有办法可以止住。赤日炎炎热气腾腾，哪里还有遮荫之处。死亡之期已经临近，无暇前瞻无暇后顾。诸侯公卿众位神灵，不肯显灵前来佑助。父母先祖神灵在天，为何忍心看我受苦！
      </blockquote>
      <p>
        旱既大甚，涤涤山川。旱魃为虐，如惔如焚。我心惮暑，忧心如熏。群公先正，则不我闻。昊天上帝，宁俾我遯？
      </p>
      <blockquote>
        旱情已经非常严重，山秃河干草木枯槁。眼看旱魔逞凶肆虐，遍地好像大火焚烧。暑热难当令我心畏，忧心忡忡如受煎熬。诸侯公卿众位神灵，哪管我在悲痛呼号。渺渺苍天高高上天，难道迫我离此出逃！
      </blockquote>
      <p>
        旱既大甚，黾勉畏去。胡宁瘨我以旱？憯不知其故。祈年孔夙，方社不莫。昊天上帝，则不我虞。敬恭明神，宜无悔怒。
      </p>
      <blockquote>
        旱情已经非常严重，勉力祷请祈求上苍。为何害我降以大旱？不知缘故费煞思量。祈年之礼举行很早，也未迟延祭社祭方。渺渺苍天高高上天，竟然对我不肯相帮。一向恭敬诸位神明，不该恨我怒气难当。
      </blockquote>
      <p>
        旱既大甚，散无友纪。鞫哉庶正，疚哉冢宰。趣马师氏，膳夫左右。靡人不周。无不能止，瞻卬昊天，云如何里！
      </p>
      <blockquote>
        旱情已经非常严重，饥荒离散乱我纪纲。各位官长智穷力竭，宰相忧苦无法可想。趣马师氏一起出动，膳夫百官助祭帮忙。没有一人不愿周济，可是不能止住灾荒。仰望苍天晴朗无云，怎样止旱令我忧伤。
      </blockquote>
      <p>
        瞻昂昊天，有嘒其星。大夫君子，昭假无赢。大命近止，无弃尔成。何求为我。以戾庶正。瞻昂昊天，曷惠其宁？
      </p>
      <blockquote>
        仰望苍天晴朗无云，满天星辰微光闪闪。公卿大夫众位君子，祷告上苍不要停缓。死亡之期已经临近，不弃前功不怕困难。禳旱祈雨非为自我，也为安定众位官员。仰望苍天默默祈祷，何时才能使我心安？
      </blockquote>
    </div>
  </body>
</html>
