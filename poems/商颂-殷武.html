<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>商颂-殷武</title>
  </head>
  <body>
    <div>
      <p>挞彼殷武，奋伐荆楚。深入其阻，裒荆之旅。有截其所，汤孙之绪。</p>
      <blockquote>
        殷王武丁神勇英武，是他兴师讨伐荆楚。王师深入敌方险阻，众多楚兵全被俘虏。扫荡荆楚统治领土，成汤子孙功业建树。
      </blockquote>
      <p>
        维女荆楚，居国南乡。昔有成汤，自彼氐羌，莫敢不来享，莫敢不来王。曰商是常。
      </p>
      <blockquote>
        你这偏僻之地荆楚，长久居住中国南方。从前成汤建立殷商，那些远方民族氐羌，没人胆敢不来献享，没人胆敢不来朝王。殷王实为天下之长。
      </blockquote>
      <p>天命多辟，设都于禹之绩。岁事来辟，勿予祸适，稼穑匪解。</p>
      <blockquote>
        上天命令诸侯注意，建都大禹治水之地。每年按时来朝来祭，不受责备不受鄙夷，好好去把农业管理。
      </blockquote>
      <p>天命降监，下民有严。不僭不滥，不敢怠遑。命于下国，封建厥福。</p>
      <blockquote>
        上天命令殷王监视，下方人民恭谨从事。赏不越级罚不滥施，人人不敢怠慢度日。君王命令下达诸侯，四方封国有福享受。
      </blockquote>
      <p>商邑翼翼，四方之极。赫赫厥声，濯濯厥灵。寿考且宁，以保我后生。</p>
      <blockquote>
        殷商都城富丽堂皇，它是天下四方榜样。武丁有着赫赫声名，他的威灵光辉鲜明。既享长寿又得康宁，是他保佑
      </blockquote>
      <p>
        陟彼景山，松柏丸丸。是断是迁，方斫是虔。松桷有梴，旅楹有闲，寝成孔安。
      </p>
      <blockquote>
        登上那座景山山巅，松树柏树挺拔参天。把它砍断把它远搬，削枝刨皮加工完善。长长松木制成方椽，楹柱排列粗壮溜圆。寝庙落成神灵安恬。
      </blockquote>
    </div>
  </body>
</html>
