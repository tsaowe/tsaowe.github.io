<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>国风·郑风-女曰鸡鸣</title>
  </head>
  <body>
    <div>
      <p>女曰鸡鸣，士曰昧旦。子兴视夜，明星有烂。将翱将翔，弋凫与雁。</p>
      <blockquote>
        女说：公鸡已鸣唱。男说：天还没有亮。不信推窗看天上，启明星已在闪光。宿巢鸟雀将翱翔，射鸭射雁去芦荡。
      </blockquote>
      <p>弋言加之，与子宜之。宜言饮酒，与子偕老。琴瑟在御，莫不静好。</p>
      <blockquote>
        野鸭大雁射下来，为你烹调做好菜。佳肴做成共饮酒，白头偕老永相爱。女弹琴来男鼓瑟，和谐美满在一块。
      </blockquote>
      <p>
        知子之来之，杂佩以赠之。知子之顺之，杂佩以问之。知子之好之，杂佩以报之。
      </p>
      <blockquote>
        知你对我真关怀呀，送你杂佩答你爱呀。知你对我体贴细呀，送你杂佩表谢意呀。知你爱我是真情呀，送你杂佩表同心呀。
      </blockquote>
    </div>
  </body>
</html>
