<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>国风·齐风-南山</title>
  </head>
  <body>
    <div>
      <p>南山崔崔，雄狐绥绥。鲁道有荡，齐子由归。既曰归止，曷又怀止？</p>
      <blockquote>
        南山巍峨高峻，雄狐缓步独行。鲁国大道宽阔，文姜由此嫁人。既然嫁给鲁君，为何思念难禁？
      </blockquote>
      <p>葛屦五两，冠緌双止。鲁道有荡，齐子庸止。既曰庸止，曷又从止？</p>
      <blockquote>
        葛布麻鞋成对，冠帽结带成双。鲁邦国道宽广，公主经此嫁郎。既然贵为国母，何必眷恋故乡？
      </blockquote>
      <p>蓺麻如之何？衡从其亩。取妻如之何？必告父母。既曰告止，曷又鞫止？</p>
      <blockquote>
        种麻该当怎样？纵横耕耘田亩。娶妻该当如何？定要先告父母。既已禀告宗庙，怎容她再恣妄？
      </blockquote>
      <p>析薪如之何？匪斧不克。取妻如之何？匪媒不得。既曰得止，曷又极止？</p>
      <blockquote>
        劈柴应当如何？没有利斧不行。娶妻应当怎样，少了媒人哪成。既然姻缘已结，为何由她恣纵？
      </blockquote>
    </div>
  </body>
</html>
