<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>小雅·南有嘉鱼之什-吉日</title>
  </head>
  <body>
    <div>
      <p>吉日维戊，既伯既祷。田车既好，四牡孔阜。升彼大阜，从其群丑。</p>
      <blockquote>
        戊辰吉祥日子好，既祭马祖又祈祷。田猎车辆已备齐，四匹雄马壮又高。驱车登上大土丘，驱逐群兽快快跑。
      </blockquote>
      <p>吉日庚午，既差我马。兽之所同，麀鹿麌麌。漆沮之从，天子之所。</p>
      <blockquote>
        庚午吉祥日子好，打猎马匹已选齐。寻找野兽聚集地，鹿儿成群堪称奇。驱逐漆沮水边兽，赶到天子射猎区。
      </blockquote>
      <p>瞻彼中原，其祁孔有。儦儦俟俟，或群或友。悉率左右，以燕天子。</p>
      <blockquote>
        遥望原野漫无边，地方广大物富有。奔跑慢走野兽多，成群结队四处游。都要赶到天子处，乐得天子显身手。
      </blockquote>
      <p>既张我弓，既挟我矢。发彼小豝，殪此大兕。以御宾客，且以酌醴。</p>
      <blockquote>
        我们弓弦已拉开，也已把箭拿在手。一箭射死小野猪，奋力射死大野牛。野味拿来待宾客，共吃佳肴同饮酒。
      </blockquote>
    </div>
  </body>
</html>
