<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>大雅·荡之什-桑柔</title>
  </head>
  <body>
    <div>
      <p>
        菀彼桑柔，其下侯旬，捋采其刘，瘼此下民。不殄心忧，仓兄填兮。倬彼昊天，宁不我矜？
      </p>
      <blockquote>
        茂密柔嫩青青桑，下有浓荫好地方。桑叶采尽枝干秃，百姓受害难遮凉。愁思不绝心烦忧，失意凄凉久惆怅。老天光明高在上，怎不怜悯我惊惶。
      </blockquote>
      <p>
        四牡骙骙，旟旐有翩。乱生不夷，靡国不泯。民靡有黎，具祸以烬。於乎有哀，国步斯频。
      </p>
      <blockquote>
        四马驾车好强壮，旌旗迎风乱飘扬。社会动乱不太平，举国不宁人心慌。百姓受难少壮丁，如受火灾尽遭殃。长长声声心悲哀，国运艰难太动荡。
      </blockquote>
      <p>
        国步蔑资，天不我将。靡所止疑，云徂何往？君子实维，秉心无竞。谁生厉阶，至今为梗？
      </p>
      <blockquote>
        国运艰难无钱粮，老天不肯来扶将。没有归宿无处住，哪儿定居可前往？君子总是在思索，持心不争意志强。如此祸根谁引出？至今为害把人伤。
      </blockquote>
      <p>
        忧心慇慇，念我土宇。我生不辰，逢天僤怒。自西徂东，靡所定处。多我觏痻，孔棘我圉。
      </p>
      <blockquote>
        心中忧愁真恻怆，思念故居和家乡。生不逢时我真惨，遇上老天怒气旺。从那西边到东边，无处安身最凄凉。遭遇灾祸受苦多，外患紧急在边疆。
      </blockquote>
      <p>
        为谋为毖，乱况斯削。告尔忧恤，诲尔序爵。谁能执热，逝不以濯？其何能淑，载胥及溺。
      </p>
      <blockquote>
        谨慎谋划觅良方，才能消除混乱状。告诉你要体恤人，告诉你要用贤良。谁在解救炎热时，不用冷水来冲凉？小人治国没好事，大家受溺遭灭亡。
      </blockquote>
      <p>
        如彼遡风，亦孔之僾。民有肃心，荓云不逮。好是稼穑，力民代食。稼穑维宝，代食维好？
      </p>
      <blockquote>
        好像就在逆风闯，呼吸困难口难张。百姓本有肃敬心，但却无处献力量。重视农业生产事，百姓辛苦代耕养。耕种收获国之宝，代耕之民最善良。
      </blockquote>
      <p>
        天降丧乱，灭我立王。降此蟊贼，稼穑卒痒。哀恫中国，具赘卒荒。靡有旅力，以念穹苍。
      </p>
      <blockquote>
        天降祸乱与死亡，要灭我们所立王。降下害虫食根节，各种庄稼都遭殃。哀痛我们国中人，连绵土地受灾荒。没有人来献力量，哪能虔诚感上苍。
      </blockquote>
      <p>
        维此惠君，民人所瞻。秉心宣犹，考慎其相。维彼不顺，自独俾臧。自有肺肠，俾民卒狂。
      </p>
      <blockquote>
        顺应人心好君王，百姓爱戴都瞻仰。操心国政善谋画，考察慎选那辅相。不顺人心坏君王，独让自己把福享。坏蛋自有坏肺肠，让那国民都发狂。
      </blockquote>
      <p>瞻彼中林，甡甡其鹿。朋友已谮，不胥以谷。人亦有言：进退维谷。</p>
      <blockquote>
        看那丛林苍莽莽，鹿群嬉戏多欢畅。同僚朋友却相谗，没有诚心不善良。人们也有这些话，进退两难真悲凉。
      </blockquote>
      <p>维此圣人，瞻言百里。维彼愚人，覆狂以喜。匪言不能，胡斯畏忌？</p>
      <blockquote>
        惟这圣人眼明亮，目光远大百里望。那种愚人真可笑，独自高兴太狂妄。不是我们不能说，为何顾忌心惶惶？
      </blockquote>
      <p>维此良人，弗求弗迪。维彼忍心，是顾是复。民之贪乱，宁为荼毒。</p>
      <blockquote>
        惟有这人心善良，无所求取没欲望。但是那人太忍心，变化反覆总无常。百姓如今似好乱，实因恶政苦难当。
      </blockquote>
      <p>大风有隧，有空大谷。维此良人，作为式谷。维彼不顺，征以中垢。</p>
      <blockquote>
        大风疾吹呼呼响，长长山谷真空旷。想这好人多善良，所作所为都高尚。想那坏人不顺理，行为污秽真肮脏。
      </blockquote>
      <p>大风有隧，贪人败类。听言则对，诵言如醉。匪用其良，复俾我悖。</p>
      <blockquote>
        大风疾吹呼呼响，贪利败类有一帮。好听的话就回答，听到诤言装醉样。贤良之士不肯用，反而视我为悖狂。
      </blockquote>
      <p>嗟尔朋友，予岂不知而作。如彼飞虫，时亦弋获。既之阴女，反予来赫。</p>
      <blockquote>
        朋友你啊可嗟伤，岂不知你装模样。好比那些高飞鸟，有时被射也落网。我已熟悉你底细，反来威吓真愚妄。
      </blockquote>
      <p>民之罔极，职凉善背。为民不利，如云不克。民之回遹，职竞用力。</p>
      <blockquote>
        没有准则民扰攘，因你背理善欺罔。尽做不利人民事，好像还嫌不理想。百姓要走邪僻路，因你施暴太横强。
      </blockquote>
      <p>民之未戾，职盗为寇。凉曰不可，覆背善詈。虽曰匪予，既作尔歌！</p>
      <blockquote>
        百姓不安很恐慌，执政为盗掠夺忙。诚恳劝告不听从，背后反骂我荒唐。虽然遭受你诽谤，终究我要作歌唱。
      </blockquote>
    </div>
  </body>
</html>
