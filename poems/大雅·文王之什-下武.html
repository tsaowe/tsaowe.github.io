<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>大雅·文王之什-下武</title>
  </head>
  <body>
    <div>
      <p>下武维周，世有哲王。三后在天，王配于京。</p>
      <blockquote>
        后能继前惟周邦，世代有王都圣明。三位先王灵在天，武王配天居镐京。
      </blockquote>
      <p>王配于京，世德作求。永言配命，成王之孚。</p>
      <blockquote>
        武王配天居镐京，德行能够匹先祖。上应天命真长久，成王也令人信服。
      </blockquote>
      <p>成王之孚，下土之式。永言孝思，孝思维则。</p>
      <blockquote>
        成王也令人信服，足为人间好榜样。孝顺祖宗德泽长，德泽长久法先王。
      </blockquote>
      <p>媚兹一人，应侯顺德。永言孝思，昭哉嗣服。</p>
      <blockquote>
        爱戴天子这一人，能将美德来承应。孝顺祖宗德泽长，光明显耀好后进。
      </blockquote>
      <p>昭兹来许，绳其祖武。於万斯年，受天之祜。</p>
      <blockquote>
        光明显耀好后进，遵循祖先的足迹。基业长达千万年，天赐洪福享受起。
      </blockquote>
      <p>受天之祜，四方来贺。於万斯年，不遐有佐。</p>
      <blockquote>
        天赐洪福享受起，四方诸侯来祝贺。基业长达千万年，那愁没人来辅佐。
      </blockquote>
    </div>
  </body>
</html>
