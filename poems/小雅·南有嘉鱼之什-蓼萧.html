<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>小雅·南有嘉鱼之什-蓼萧</title>
  </head>
  <body>
    <div>
      <p>蓼彼萧斯，零露湑兮。既见君子，我心写兮。燕笑语兮，是以有誉处兮。</p>
      <blockquote>
        艾蒿长得高又长，叶上露珠晶晶亮。既已见到周天子，我的心情真舒畅。一边宴饮边谈笑，因此大家喜洋洋。
      </blockquote>
      <p>蓼彼萧斯，零露瀼瀼。既见君子，为龙为光。其德不爽，寿考不忘。</p>
      <blockquote>
        艾蒿长得高又长，叶上露珠浓又亮。既已见到周天子，感到恩宠又荣光。您的德行洁无瑕，祝您长寿永无疆。
      </blockquote>
      <p>蓼彼萧斯，零露泥泥。既见君子，孔燕岂弟。宜兄宜弟，令德寿岂。</p>
      <blockquote>
        艾蒿长得高又长，叶上露珠润又亮。既已见到周天子，快乐非常心悦畅。如同兄弟情意浓，美德无瑕寿且长。
      </blockquote>
      <p>蓼彼萧斯，零露浓浓。既见君子，鞗革忡忡。和鸾雍雍，万福攸同。</p>
      <blockquote>
        艾蒿长得高又长，叶上露珠浓又浓。既已见到周天子，精致马勒饰黄铜。銮铃悦耳响叮当，万般福祉归圣躬。
      </blockquote>
    </div>
  </body>
</html>
