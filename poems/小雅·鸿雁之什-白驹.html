<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>小雅·鸿雁之什-白驹</title>
  </head>
  <body>
    <div>
      <p>皎皎白驹，食我场苗。絷之维之，以永今朝。所谓伊人，于焉逍遥？</p>
      <blockquote>
        光亮皎洁小白马，吃我园中嫩豆苗。拴好缰绳绊住脚，就在我家过今朝。所说那位贤德人，请在这儿尽逍遥。
      </blockquote>
      <p>皎皎白驹，食我场藿。絷之维之，以永今夕。所谓伊人，于焉嘉客？</p>
      <blockquote>
        光亮皎洁小白马，吃我园中嫩豆叶。拴好缰绳绊住脚，就在我家过今夜。所说那位贤德人，在此做客心意惬。
      </blockquote>
      <p>皎皎白驹，贲然来思。尔公尔侯，逸豫无期？慎尔优游，勉尔遁思。</p>
      <blockquote>
        光亮皎洁小白马，快速来到我的家。为公为侯多高贵，安逸享乐莫还家。悠闲自在别过分，不要避世图闲暇。
      </blockquote>
      <p>皎皎白驹，在彼空谷。生刍一束，其人如玉。毋金玉尔音，而有遐心。</p>
      <blockquote>
        光亮皎洁小白马，空旷山谷留身影。一束青草作饲料，那人品德似琼英。走后别忘把信捎，切莫疏远忘友情。
      </blockquote>
    </div>
  </body>
</html>
