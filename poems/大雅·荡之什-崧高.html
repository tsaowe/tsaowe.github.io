<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <title>大雅·荡之什-崧高</title>
  </head>
  <body>
    <div>
      <p>
        崧高维岳，骏极于天。维岳降神，生甫及申。维申及甫，维周之翰。四国于蕃。四方于宣。
      </p>
      <blockquote>
        巍峨四岳是大山，高高耸峙入云天。神明灵气降四岳，甫侯申伯生人间。申伯甫侯大贤人，辅佐王室国桢干。藩国以他为屏蔽，天下以他为墙垣。
      </blockquote>
      <p>
        亹亹申伯，王缵之事。于邑于谢，南国是式。王命召伯，定申伯之宅。登是南邦，世执其功。
      </p>
      <blockquote>
        申伯勤勉能力强，王委重任理南疆。分封于谢建新邑，南方藩国有榜样。周王下令给召伯，申伯新居来丈量。申伯升为南国长，子孙继承福祚享。
      </blockquote>
      <p>
        王命申伯，式是南邦。因是谢人，以作尔庸。王命召伯，彻申伯土田。王命傅御，迁其私人。
      </p>
      <blockquote>
        周王下令给申伯，要树表率于南国。依靠谢地众百姓，修筑封地新城郭。周王下令给召伯，申伯田界重划过。周王下令给傅御，迁去家臣同生活。
      </blockquote>
      <p>
        申伯之功，召伯是营。有俶其城，寝庙既成。既成藐藐，王锡申伯。四牡蹻蹻，钩膺濯濯。
      </p>
      <blockquote>
        申伯建邑大工程，全靠召伯苦经营，墙垣厚实是坚城。宗庙也已修筑好，富丽堂皇面貌新。周王有物赐申伯，四马驾车真健劲，带饰樊膺闪闪明。
      </blockquote>
      <p>
        王遣申伯，路车乘马。我图尔居，莫如南土。锡尔介圭，以作尔宝。往近王舅，南土是保。
      </p>
      <blockquote>
        　　周王赏赉给申伯，大车驷马物品多。我已考虑你居处，不如南方最适合。郑重赐你大玉圭，镇国之宝永不磨。尊贵王舅请前往，回到南方安邦国。
      </blockquote>
      <p>
        申伯信迈，王饯于郿。申伯还南，谢于诚归。王命召伯，彻申伯土疆。以峙其粻，式遄其行。
      </p>
      <blockquote>
        　　申伯出发果动身，周王郿地来饯行。申伯如今回南国，去往谢邑即启程。周王下令给召伯，去把申伯疆界定。路上粮草要备足，保证供给快驰骋。
      </blockquote>
      <p>
        申伯番番，既入于谢。徒御啴啴。周邦咸喜，戎有良翰。不显申伯，王之元舅，文武是宪。
      </p>
      <blockquote>
        　　申伯勇武有豪情，前往谢邑入新城，步卒车骑军容盛。周邦人民皆欢喜，国有栋粱得安宁。尊贵显赫贤申伯，周王元舅封疆臣，文武双全人崇敬。
      </blockquote>
      <p>
        申伯之德，柔惠且直。揉此万邦，闻于四国。吉甫作诵，其诗孔硕。其风肆好，以赠申伯。
      </p>
      <blockquote>
        　　申伯德高望又隆，品端行直温且恭。安抚万邦功劳大，誉满四海人赞颂。吉甫创作这首诗，篇幅既长情亦重。曲调典雅音节美，赠送申伯纪大功。
      </blockquote>
    </div>
  </body>
</html>
