<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <title>大雅·荡之什-召旻</title>
  </head>
  <body>
    <div>
      <p>旻天疾威，天笃降丧。瘨我饥馑，民卒流亡。我居圉卒荒。</p>
      <blockquote>
        老天暴虐难提防，接二连三降灾荒。饥馑遍地灾情重，十室九空尽流亡。国土荒芜生榛莽。
      </blockquote>
      <p>天降罪罟，蟊贼内讧。昏椓靡共，溃溃回遹，实靖夷我邦。</p>
      <blockquote>
        天降罪网真严重，蟊贼相争起内讧。谗言乱政职不供，昏愦邪僻肆逞凶，想把国家来断送。
      </blockquote>
      <p>皋皋訿訿，曾不知其玷。兢兢业业，孔填不宁，我位孔贬。</p>
      <blockquote>
        欺诈攻击心藏奸，却不自知有污点。君子兢兢又业业，对此早就心不安，可惜职位太低贱。
      </blockquote>
      <p>如彼岁旱，草不溃茂，如彼栖苴。我相此邦，无不溃止。</p>
      <blockquote>
        好比干旱年头到，地里百草不丰茂，像那枯草歪又倒。看看国家这个样，崩溃灭亡免不了。
      </blockquote>
      <p>维昔之富不如时，维今之疚不如兹。彼疏斯粺，胡不自替？职兄斯引。</p>
      <blockquote>
        昔日富裕今日穷，时弊莫如此地凶。人吃粗粮他白米，何不退后居朝中？情况越来越严重。
      </blockquote>
      <p>
        池之竭矣，不云自频。泉之竭矣，不云自中。溥斯害矣，职兄斯弘，不烖我躬。
      </p>
      <blockquote>
        池水枯竭非一天，岂不开始在边沿？泉水枯竭源头断，岂不开始在中间？这场祸害太普遍，这种情况在发展，难道我不受灾难？
      </blockquote>
      <p>
        昔先王受命，有如召公，日辟国百里，今也日蹙国百里。於乎哀哉！维今之人，不尚有旧！
      </p>
      <blockquote>
        先王受命昔为君，有像召公辅佐臣。当初日辟百里地，如今国土日受损。可叹可悲真痛心！不知如今满朝人，是否还有旧忠臣？
      </blockquote>
    </div>
  </body>
</html>
