<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <title>小雅·鹿鸣之什-杕杜</title>
  </head>
  <body>
    <div>
      <p>
        有杕之杜，有睆其实。王事靡盬，继嗣我日。日月阳止，女心伤止，征夫遑止。
      </p>
      <blockquote>
        一株棠梨生路旁，果实累累挂枝上。国家战事无休止，服役日子又延长。光阴已临十月底，女子心里多悲伤，征人有空应还乡。
      </blockquote>
      <p>
        有杕之杜，其叶萋萋。王事靡盬，我心伤悲。卉木萋止，女心悲止，征夫归止！
      </p>
      <blockquote>
        一株棠梨生路旁，叶子繁茂茁壮长。国家战事无休止，我的心里多哀伤。野草树木又葱绿，女子心里多忧伤，望那征人早还乡。
      </blockquote>
      <p>
        陟彼北山，言采其杞。王事靡盬，忧我父母。檀车幝幝，四牡痯痯，征夫不远！
      </p>
      <blockquote>
        登上北山高山坡，采摘枸杞红红果。国家战事无休止，担心父母心伤悲。檀木役车已破败，拉车四马也疲惫，征人也应快回归。
      </blockquote>
      <p>
        匪载匪来，忧心孔疚。期逝不至，而多为恤。卜筮偕止，会言近止，征夫迩止。
      </p>
      <blockquote>
        未见征战人归来，忧心忡忡苦苦想。归期已过不见回，为此使我更心伤。既用龟筮又占卜，都说归期不太长，征人不久即回乡。
      </blockquote>
    </div>
  </body>
</html>
