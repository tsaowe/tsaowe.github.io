<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>国风·邶风-柏舟</title>
  </head>
  <body>
    <div>
      <p>泛彼柏舟，亦泛其流。耿耿不寐，如有隐忧。微我无酒，以敖以游。</p>
      <blockquote>
        柏木船儿荡悠悠，河中水波漫漫流。圆睁双眼难入睡，深深忧愁在心头。不是想喝没好酒，姑且散心去遨游。
      </blockquote>
      <p>我心匪鉴，不可以茹。亦有兄弟，不可以据。薄言往愬，逢彼之怒。</p>
      <blockquote>
        我心并非青铜镜，不可美丑全包容。也有长兄与小弟，不料兄弟难依凭。前去诉苦求安慰，竟遇发怒坏性情。
      </blockquote>
      <p>我心匪石，不可转也。我心匪席，不可卷也。威仪棣棣，不可选也。</p>
      <blockquote>
        我心并非卵石圆，不能随便来滚转。我心并非草席软，不能任意来翻卷。雍容娴雅有威仪，绝不屈挠和退让。
      </blockquote>
      <p>忧心悄悄，愠于群小。觏闵既多，受侮不少。静言思之，寤辟有摽。</p>
      <blockquote>
        忧愁重重难排除，小人恨我真可恶。碰到患难已很多，遭受凌辱更无数。静下心来仔细想，抚心拍胸猛醒悟。
      </blockquote>
      <p>日居月诸，胡迭而微？心之忧矣，如匪澣衣。静言思之，不能奋飞。</p>
      <blockquote>
        白昼有日夜有月，为何明暗相交迭？不尽忧愁在心中，好似脏衣未洗洁。静下心来仔细想，不能奋起高飞越。
      </blockquote>
    </div>
  </body>
</html>
