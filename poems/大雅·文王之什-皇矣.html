<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <title>大雅·文王之什-皇矣</title>
  </head>
  <body>
    <div>
      <p>
        皇矣上帝，临下有赫。监观四方，求民之莫。维此二国，其政不获。维彼四国，爰究爰度。上帝耆之，憎其式廓。乃眷西顾，此维与宅。
      </p>
      <blockquote>
        天帝伟大而又辉煌，洞察人间慧目明亮。监察观照天地四方，发现民间疾苦灾殃。就是殷商这个国家，它的政令不符民望。想到天下四方之国，于是认真研究思量。天帝经过一番考察，憎恶殷商统治状况。怀着宠爱向西张望，就把岐山赐予周王。
      </blockquote>
      <p>
        作之屏之，其菑其翳。修之平之，其灌其栵。启之辟之，其柽其椐。攘之剔之，其檿其柘。帝迁明德，串夷载路。天立厥配，受命既固。
      </p>
      <blockquote>
        砍伐山林清理杂树，去掉直立横卧枯木。将它修齐将它剪平，灌木丛丛枝杈簇簇。将它挖去将它芟去，柽木棵棵椐木株株。将它排除将它剔除，山桑黄桑杂生四处。天帝迁来明德君主，彻底打败犬戎部族。皇天给他选择佳偶，受命于天国家稳固。
      </blockquote>
      <p>
        帝省其山，柞棫斯拔，松柏斯兑。帝作邦作对，自大伯王季。维此王季，因心则友。则友其兄，则笃其庆，载锡之光。受禄无丧，奄有四方。
      </p>
      <blockquote>
        天帝省视周地岐山，柞树棫树都已砍完，苍松翠柏栽种山间。天帝为周兴邦开疆，太伯王季始将功建。就是这位祖先王季，顺从父亲友爱体
      </blockquote>
      <p>
        维此王季，帝度其心。貊其德音，其德克明。克明克类，克长克君。王此大邦，克顺克比。比于文王，其德靡悔。既受帝祉，施于孙子。
      </p>
      <blockquote>TODO</blockquote>
      <p>
        帝谓文王：无然畔援，无然歆羡，诞先登于岸。密人不恭，敢距大邦，侵阮徂共。王赫斯怒，爰整其旅，以按徂旅。以笃于周祜，以对于天下。
      </p>
      <blockquote>TODO</blockquote>
      <p>
        依其在京，侵自阮疆。陟我高冈，无矢我陵。我陵我阿，无饮我泉，我泉我池。度其鲜原，居岐之阳，在渭之将。万邦之方，下民之王。
      </p>
      <blockquote>TODO</blockquote>
      <p>
        帝谓文王：予怀明德，不大声以色，不长夏以革。不识不知，顺帝之则。帝谓文王：訽尔仇方，同尔弟兄。以尔钩援，与尔临冲，以伐崇墉。
      </p>
      <blockquote>TODO</blockquote>
      <p>
        临冲闲闲，崇墉言言。执讯连连，攸馘安安。是类是禡，是致是附，四方以无侮。临冲茀茀，崇墉仡仡。是伐是肆，是绝是忽。四方以无拂。
      </p>
      <blockquote>TODO</blockquote>
    </div>
  </body>
</html>
