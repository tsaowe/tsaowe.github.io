<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <title>小雅·南有嘉鱼之什-六月</title>
  </head>
  <body>
    <div>
      <p>
        六月栖栖，戎车既饬。四牡骙骙，载是常服。玁狁孔炽，我是用急。王于出征，以匡王国。
      </p>
      <blockquote>
        六月出兵奔不歇，兵车修整准备齐。四匹雄马肥又壮，人人穿起出征衣。玁狁来势特凶猛，我方边境已告急。周王命我去征讨，保卫国家莫推辞。
      </blockquote>
      <p>
        比物四骊，闲之维则。维此六月，既成我服。我服既成，于三十里。王于出征，以佐天子。
      </p>
      <blockquote>
        四匹黑马选配好，马技娴熟守规章。正值盛夏六月天，披挂整齐上战场。披挂整齐上战场，行军卅里赴边疆。周王命我去出征，辅佐天子保家邦。
      </blockquote>
      <p>
        四牡修广，其大有颙。薄伐玁狁，以奏肤公。有严有翼，共武之服。共武之服，以定王国。
      </p>
      <blockquote>
        四匹公马体高长，宽头大耳气势昂。猛烈出击讨玁狁，建立功勋威名扬。将帅严谨兵纪强，同心协力报边防。同心协力保边防，安定国家民安康。
      </blockquote>
      <p>
        玁狁匪茹，整居焦获。侵镐及方，至于泾阳。织文鸟章，白旆央央。元戎十乘，以先启行。
      </p>
      <blockquote>
        玁狁来势不软弱，焦获整顿备战忙。目标镐地与方地，不久就要到泾阳。我军飞鸟旗帜扬，白色飘带鲜又亮。我军兵车有十乘，先行冲锋勇难挡。
      </blockquote>
      <p>
        戎车既安，如轾如轩。四牡既佶，既佶且闲。薄伐玁狁，至于大原。文武吉甫，万邦为宪。
      </p>
      <blockquote>我们兵车很安全，前后高低都稳健。四匹公马步伐齐，步伐齐整性驯良。猛烈出击讨玁狁，进军太原敌胆丧。文武双全尹吉甫，万国效法好榜样。
      </blockquote>
      <p>
        吉甫燕喜，既多受祉。来归自镐，我行永久。饮御诸友，炰鳖脍鲤。侯谁在矣？张仲孝友。
      </p>
      <blockquote>宴请吉甫喜洋洋，终得天子多重赏。从那镐京回家乡，出征日子实在长。斟满美酒敬好友，蒸鳖脍鲤佳肴香。出征酒宴还有谁？孝友张仲也在场。

      </blockquote>
    </div>
  </body>
</html>
