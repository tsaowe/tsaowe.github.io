<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>238.哀公十年.哀公十年</title>
  </head>
  <body>
    <div>      
      <p>【原文】</p><br />
      <p>［经］</p><br />
      <p>十年春〔1〕，王二月，邾子益来奔〔2〕。</p><br />
      <p>公会吴伐齐。</p><br />
      <p>三月戊戌，齐侯阳生卒。</p><br />
      <p>夏，宋人伐郑。</p><br />
      <p>晋赵鞅帅师侵齐。</p><br />
      <p>五月，公至自伐齐。</p><br />
      <p>葬齐悼公。</p><br />
      <p>卫公孟自齐归于卫。</p><br />
      <p>薛伯夷卒。</p><br />
      <p>秋，葬薛惠公。</p><br />
      <p>冬，楚公子结帅师伐陈。</p><br />
      <p>吴救陈。</p><br />
      <p>【注释】</p><br />
      <p>〔1〕十年：公元前485年。</p><br />
      <p>〔2〕邾子益：邾隐公。</p><br />
      <p>【原文】</p><br />
      <p>［传］</p><br />
      <p>十年春，邾隐公来奔，齐甥也，故遂奔齐。</p><br />
      <p>公会吴子、邾子、郯子伐齐南鄙〔1〕，师于鄎〔2〕。齐人弑悼公，赴于师。吴子三日哭于军门之外〔3〕。徐承帅舟师〔4〕，将自海入齐，齐人败之，吴师乃还。</p><br />
      <p>【注释】</p><br />
      <p>〔1〕吴子：吴王夫差。邾子：邾桓公。</p><br />
      <p>〔2〕鄎：齐南部边境城邑。</p><br />
      <p>〔3〕三日哭于军门之外：是当时诸侯吊丧之礼。</p><br />
      <p>〔4〕徐承：吴大夫。</p><br />
      <p>【原文】</p><br />
      <p>夏，赵鞅帅师伐齐，大夫请卜之。赵孟曰：“吾卜于此起兵〔1〕，事不再令〔2〕，卜不袭吉〔3〕，行也。”于是乎取犁及辕〔4〕，毁高唐之郭〔5〕，侵及赖而还〔6〕。</p><br />
      <p>【注释】</p><br />
      <p>〔1〕卜于此起兵：谓去年占卜伐齐吉利，所以出兵伐齐。</p><br />
      <p>〔2〕令：命龟，即占卜。</p><br />
      <p>〔3〕袭：重，再。</p><br />
      <p>〔4〕犁：即犁丘，在今山东临邑县西。辕：在今山东禹城县西北。</p><br />
      <p>〔5〕高唐：在今禹城县西南。</p><br />
      <p>〔6〕赖：在今山东章丘县西北。</p><br />
      <p>【原文】</p><br />
      <p>秋，吴子使来复儆师。</p><br />
      <p>冬，楚子期伐陈。吴延州来季子救陈〔1〕，谓子期曰：“二君不务德，而力争诸侯，民何罪焉？我请退，以为子名，务德而安民。”乃还。</p><br />
      <p>【注释】</p><br />
      <p>〔1〕延州来季子：或谓即季札，时年已九十余。</p><br />
      <p>【翻译】</p><br />
      <p>［经］</p><br />
      <p>十年春，周历二月，邾隐公益逃来我国。</p><br />
      <p>哀公会合吴国攻打齐国。</p><br />
      <p>三月戊戌，齐悼公阳生去世。</p><br />
      <p>夏，宋国人攻打郑国。</p><br />
      <p>晋赵鞅率领军队侵袭齐国。</p><br />
      <p>五月，哀公从攻打齐国战役回国。</p><br />
      <p>安葬齐悼公。</p><br />
      <p>卫公孟从齐国回到卫国。</p><br />
      <p>薛惠公夷去世。</p><br />
      <p>秋，安葬薛惠公。</p><br />
      <p>冬，楚公子结率领军队攻打陈国。</p><br />
      <p>吴国救援陈国。</p><br />
      <p>［传］</p><br />
      <p>十年春，邾隐公逃来我国，他是齐国的外甥，所以又逃往齐国。</p><br />
      <p>哀公会合吴王、邾桓公、郯子攻打齐国南部边境，驻扎在鄎地。齐国人杀死齐悼公，向军中发出讣告。吴王在军门外哭吊了三天。徐承率领水军打算从海道进入齐国，齐国人打败了他，吴军于是撤回。</p><br />
      <p>夏，赵鞅率领军队攻打齐国，大夫们请求为此占卜。赵鞅说：“我就是因占卜结果而出兵，同一件事不占两次卜，卜辞不一定每次都吉利，还是出发吧。”因此占领了犁地与辕地，拆毁了高唐的外城，侵袭到赖地而回兵。</p><br />
      <p>秋，吴王派人来我国再次通告出兵。</p><br />
      <p>冬，楚子期攻打陈国。吴延州来季子救援陈国，对子期说：“二国国君不致力修明德行，却以武力争夺诸侯，人民有什么罪？我请求撤退，以成就你的名声，请您致力于修明德行而安抚人民。”于是撤回。</p><br />
    </div>
  </body>
</html>
