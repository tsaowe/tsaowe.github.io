<!DOCTYPE html>
<html lang="zh-CN">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../style/reset.css" />
    <script src="../javascript/reset.js"></script>
    <title>115.宣公元年.宣公元年</title>
  </head>
  <body>
    <div>      
      <p>【原文】</p><br />
      <p>［经］</p><br />
      <p>元年春〔1〕，王正月，公即位。</p><br />
      <p>公子遂如齐逆女。</p><br />
      <p>三月，遂以夫人妇姜至自齐〔2〕。</p><br />
      <p>夏，季孙行父如齐。</p><br />
      <p>晋放其大夫胥甲父于卫。</p><br />
      <p>公会齐侯于平州〔3〕。</p><br />
      <p>公子遂如齐。</p><br />
      <p>六月，齐人取济西田〔4〕。</p><br />
      <p>秋，邾子来朝。</p><br />
      <p>楚子、郑人侵陈〔5〕，遂侵宋。晋赵盾帅师救陈。</p><br />
      <p>宋公、陈侯、卫侯、曹伯会晋师于棐林〔6〕，伐郑。</p><br />
      <p>冬，晋赵穿帅师侵崇〔7〕。</p><br />
      <p>晋人、宋人伐郑。</p><br />
      <p>【注释】</p><br />
      <p>〔1〕元年：公元前608年。</p><br />
      <p>〔2〕妇姜：称妇，是由于婆婆尚在。</p><br />
      <p>〔3〕齐侯：齐惠公。平州：在今山东莱芜县西。</p><br />
      <p>〔4〕济西田：本曹国地，时予以赂齐。</p><br />
      <p>〔5〕楚子：楚庄王。</p><br />
      <p>〔6〕宋公：宋文公。陈侯：陈灵公。卫侯：卫成公。曹伯：曹文公。棐林：在河南新郑县东。</p><br />
      <p>〔7〕崇：国名，所在不详，或云在今渭水以北黄河边。</p><br />
      <p>【原文】</p><br />
      <p>［传］</p><br />
      <p>元年春，王正月，公子遂如齐逆女，尊君命也〔1〕。三月，遂以夫人妇姜至自齐，尊夫人也〔2〕。</p><br />
      <p>夏，季文子如齐，纳贿以请会。</p><br />
      <p>【注释】</p><br />
      <p>〔1〕尊君命：释经称公子遂的缘故。诸侯之卿出入称名氏，是尊君命。</p><br />
      <p>〔2〕尊夫人：释单称遂的缘故。迎亲单称名，是尊重夫人。</p><br />
      <p>【原文】</p><br />
      <p>晋人讨不用命者〔1〕，放胥甲父于卫，而立胥克〔2〕。先辛奔齐〔3〕。</p><br />
      <p>会于平州，以定公位〔4〕。东门襄仲如齐拜成。六月，齐人取济西之田，为立公故，以赂齐也。</p><br />
      <p>【注释】</p><br />
      <p>〔1〕不用命：指文公十二年河曲之役，赵穿及胥甲父不肯追击秦兵事。</p><br />
      <p>〔2〕胥克：胥甲父之子。</p><br />
      <p>〔3〕先辛：胥甲父属下大夫。</p><br />
      <p>〔4〕定公位：即获得诸侯承认。</p><br />
      <p>【原文】</p><br />
      <p>宋人之弑昭公也，晋荀林父以诸侯之师伐宋〔1〕，宋及晋平。宋文公受盟于晋。又会诸侯于扈，将为鲁讨齐。皆取赂而还。郑穆公曰：“晋不足与也。”遂受盟于楚。陈共公之卒〔2〕，楚人不礼焉。陈灵公受盟于晋。秋，楚子侵陈，遂侵宋。晋赵盾帅师救陈、宋。会于棐林，以伐郑也。楚蒍贾救郑，遇于北林〔3〕，囚晋解扬〔4〕，晋人乃还。</p><br />
      <p>【注释】</p><br />
      <p>〔1〕伐宋：事在文公十七年。这一段是补叙当时事。</p><br />
      <p>〔2〕陈共公之卒：事在文公十三年。</p><br />
      <p>〔3〕北林：在今河南郑州市东南。</p><br />
      <p>〔4〕解扬：见文公八年注。</p><br />
      <p>【原文】</p><br />
      <p>晋欲求成于秦，赵穿曰：“我侵崇，秦急崇，必救之。吾以求成焉。”冬，赵穿侵崇，秦弗与成。晋人伐郑，以报北林之役。</p><br />
      <p>于是，晋侯侈，赵宣子为政，骤谏而不入，故不竞于楚〔1〕。</p><br />
      <p>【注释】</p><br />
      <p>〔1〕竞：同“争”。不竞于楚，即不与楚国相争斗。</p><br />
      <p>【翻译】</p><br />
      <p>［经］</p><br />
      <p>元年春，周历正月，宣公即位。</p><br />
      <p>公子遂去齐国迎亲。</p><br />
      <p>三月，遂和夫人姜氏从齐国到来。</p><br />
      <p>夏，季孙行父去齐国。</p><br />
      <p>晋国把他们的大夫胥甲父放逐到卫国。</p><br />
      <p>宣公在平州会见齐惠公。</p><br />
      <p>公子遂去齐国。</p><br />
      <p>六月，齐国人取去济水以西的田地。</p><br />
      <p>秋，邾子来我国朝见。</p><br />
      <p>楚庄王、郑国人侵袭陈国，又去侵袭宋国。晋赵盾率领军队救援陈国。</p><br />
      <p>宋文公、陈灵公、卫成公、曹文公在棐林与晋国军队会合，攻打郑国。</p><br />
      <p>冬，晋赵穿率领军队侵袭崇国。</p><br />
      <p>晋国人、宋国人攻打郑国。</p><br />
      <p>［传］</p><br />
      <p>元年春，周历正月，公子遂去齐国迎亲，《春秋》称“公子遂”，是由于尊重国君的命令。三月，遂和夫人姜氏从齐国到来。《春秋》称“遂”，是由于尊重夫人。</p><br />
      <p>夏，季文子去齐国，进献礼物请求安排两国国君会见。</p><br />
      <p>晋国人惩罚不肯效力的人，把胥甲父放逐到卫国，而以胥克继承他的职务。先辛逃亡到齐国。</p><br />
      <p>在平州会见，是为了稳定宣公的君位。东门襄仲去齐国拜谢事情圆满成功。六月，齐国人取去济水以西的田地，是为了请齐国帮助宣公即位而给齐国的谢礼。</p><br />
      <p>宋国人杀死昭公时，晋荀林父带领诸侯的军队攻打宋国，宋国与晋国讲和。宋文公在晋国接受盟约。又与诸侯在扈地相会，准备为鲁国攻打齐国。两次都得到对方的礼物后回国。郑穆公说：“晋国不值得依靠。”于是接受了楚国的盟约。陈共公去世时，楚国人没有按礼吊丧。陈灵公接受了晋国的盟约。秋，楚庄王侵袭陈国，又去侵袭宋国。晋赵盾率领军队救援陈、宋。与诸侯在棐林会合，去攻打郑国。楚蒍贾救援郑国，双方军队在北林相遇，楚军俘获囚禁了晋大夫解扬，晋国军队就回国了。</p><br />
      <p>晋国想与秦国讲和，赵穿说：“我们去侵袭崇国，秦国为崇国着急，一定会出兵救援它。我们趁此与秦讲和。”冬，赵穿侵袭崇国，秦国不肯与晋国讲和。晋军攻打郑国，以报复北林战役。</p><br />
      <p>这时候，晋灵公奢侈，赵盾为执政，屡次劝谏他不听，所以晋国不能与楚国相争。</p><br />
    </div>
  </body>
</html>
